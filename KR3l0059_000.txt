# -*- mode: mandoku-view; -*-
#+TITLE: 萍洲可談
#+DATE: 2015-08-24 23:38:57.210738
#+PROPERTY: ID KR3l0059
#+PROPERTY: BASEEDITION WYG    
#+PROPERTY: JUAN 提要
<pb:KR3l0059_WYG_000-1a>¶
欽定四庫全書　　　　　子部十二¶
　提要¶
　　萍洲可談三卷　　　　小説家𩔖一(雜事之屬/)¶
　　　　(臣/)等謹案萍州可談三卷宋朱彧撰彧字無¶
　　　　惑烏程人是書文獻通考著錄三卷而明代¶
　　　　商濬刻入稗海陳繼儒刻入秘笈者均止五¶
　　　　十餘條不盈一卷陶宗儀説郛所録更屬寥¶
　　　　寥盖其本乆佚濬等特於諸書所引掇拾殘¶
<pb:KR3l0059_WYG_000-1b>¶
　　　　文以存其槩皆未及睹三卷之本也惟永樂¶
　　　　大典徵引頗繁裒而輯之尚可復得三卷謹¶
　　　　排纂成編以還其舊雖㪚佚之餘重為綴緝¶
　　　　未必毫髮無遺然較明代諸家所刋㡬&KR1151;四¶
　　　　倍約畧核計已得其十之八九矣彧之父服¶
　　　　元豐中以直龍圖閣厯知萊潤諸州紹聖中¶
　　　　嘗奉命使遼後又為廣州帥故彧是書多述¶
　　　　其父之所見聞而於廣州蕃坊市舶言之尤¶
<pb:KR3l0059_WYG_000-2a>¶
　　　　詳考之宋史服雖坐與蘇軾交㳺貶官然寔¶
　　　　非元祐之黨嘗有隙扵蘇轍而比附扵舒亶¶
　　　　吕恵卿故彧作是書扵二蘇頗有微詞而扵¶
　　　　亶與恵卿則往往曲為解釋甚至扵元祐垂¶
　　　　簾有政由帷箔之語盖欲回䕶其父不得不¶
　　　　回䕶其父黨遂不得不尊紹聖之政而薄元¶
　　　　祐之人與蔡絛鐡圍山叢談同一用意殊乖¶
　　　　是非之公然自此數條以外所記土俗民風¶
<pb:KR3l0059_WYG_000-2b>¶
　　　　朝章國典皆頗足以資考證即軼聞𤨏事亦¶
　　　　往往有禆勸戒較他小説之侈神怪肆恢嘲¶
　　　　徒供談噱之用者猶有取焉乾隆四十六年¶
　　　　九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
